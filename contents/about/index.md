---
title: Om Ifi-ordenen
template: info.jade
---

> Ordenen tildeles som belønning for utmerkede fortjenester for studentmiljøet ved Ifi.

Målet til Ifi-ordenen er å hedre de personer tilknyttet Ifi som har utmerket seg i sitt engasjement for å gjøre studentmiljøet på Ifi bedre. Hvilke kandidater som er aktuelle diskuteres på et møte hvor ordenens medlemmer og noen utvalgte studenter er med. De stemmeberettige, stormester og kommandørene, velger så de personene de tror har gjort seg mest fortjent.

Gjennom dette er håpet å ytterligere forsterke det gode studentmiljøet som er på Ifi, ved å styrke følelsen av tilhørighet og å bidra til å ytterligere ta vare på historien til instituttet.

Ifi-ordenen ledes til daglig av stormester og kommandørene. Stormester er gjerne den som administrerer virket, mens kommandørene innehar bestemte ansvarsområder, som økonomi, innkjøp og drift av nettside. Men dette bestemmes innad i ordenen, alt etter hva som er mest praktisk.

## Historie

Ordenen ble først tildelt [Geir Arild Byberg](../person/geiraby) høsten 2011. Det skjedde i forbindelse med at [Cybernetisk Selskab](http://cyb.no) arrangerte instituttets første Ifi-galla for å feire sitt 42. år som forening. Det skal da også nevnes at gallaen ble arrangert lørdagen i uke 42.

Sammen med [Øyvind Bakkeli](../person/oyvinbak), som ble ordenens første kommandør, fikk de i oppgave å drive ordenen videre. Siden da har det blitt utnevnt ytterligere [medlemmer](../person) og ordenen er i ferd med å etablere seg som et positivt bidrag til Ifi.

## Kontakt oss

Ønsker du å kontakte oss anbefaler vi å sende e-post til [ifi-ordenen@ifi.uio.no](mailto:ifi-ordenen@ifi.uio.no).
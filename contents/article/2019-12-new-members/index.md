---
title: "Hennes Majestet Keiserpingvinen gratulerer den nye ordensmottageren for høsten 2019"
short: "Ordens&shy;mottager høsten 2019"
author: arnehass
date: 2019-12-01
template: article.pug
image:
  desc: Hennes Majestet Keiserpingvinen den Fornemmes orden
  alt: Ifi-ordenen logo, silhuett av Keiserinnen
  takenby:
ingress: På Ifi-galla 19. oktober 2019 ble Ifi-ordenen tildelt Nicolas Harlem Eide.
person: nicolaei
---

Hennes Majestet Keiserpingvinen er veldig fornøyd med å kunne hedre denne personen for hans engasjement og arbeid for studentmiljøet på Ifi.

## Nicolas Harlem Eide

Institutt for informatikk har de siste årene fått gode tradisjoner for å arrangere store fester fylt med massive sceneproduksjoner, fulle dansegulv og god stemning.

Dette har ikke kommet av seg selv, men er resultatet av hardt arbeid over flere år og med mange personer involvert. Men Keiserinnen har spesielt lagt merke til hvordan kvaliteten på det tekniske nivået har hevet seg, og ønsker i kveld å hedre en person som har bemerket seg med sin dedikasjon og evne til å levere.

Nicolas har som teknisk ansvarlig i flere foreninger planlagt og ledet arbeidet med sceneproduksjoner på arrangementer som kvelden@ifi, CTRL+ALT+DELETE og semesterstartfest. Han har også bidratt med sceneproduksjoner utenfor Ole-Johan Dahls, da som aktiv i CampusTG. Han har også vært med som DJ, og på den måten også bidratt ytterligere til å skape god stemning på storfestene.

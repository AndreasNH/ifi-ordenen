---
title: Ord og uttrykk
template: info.jade
---

På denne siden er det listet opp en rekke ord og begrep tilknyttet ordenen.

## Berging

Berging er en implisitt forståelse mellom studentforeninger, da spesielt de som driver studentkjellere, at på arrangement hvor man har blitt invitert er det fullt lovlig å stjele klenodier og effekter fra den man er på besøk hos. Men det forutsettes at dette leveres tilbake ved neste anledning (typisk neste gang man blir invitert), da i forbedret tilstand.

## Galla-nummerering

Ifi-gallaene blir gjerne nummerert i forhold til Cybernetisk Selskab sin alder det året gallaen ble arrangert. Dette har sammenheng med at den første gallaen ble arrangert i CYBs 42. år, og som derfor blir kalt 42-gallaen.

(42 er et yndet tall blant informatikere, og man streber derfor å knytte forskjellige ord og uttrykk opp mot dette tallet. Vet du ikke hvorfor 42 er et yndet tall? [Skam deg](https://en.wikipedia.org/wiki/Phrases_from_The_Hitchhiker's_Guide_to_the_Galaxy#The_number_42)!)

## Kanselli

Ordenens kanselli er gruppen som bestemmer hvilke kandidater som skal motta ordenen. Denne gruppen består av [stormester](#stormester) og aktive [kommandører](#kommand-r).

## Kommandør

Innbefatter graden _Kommandør_ og _Kommandør med stjerne_.

## Ordenstegn

Medalje som befatter graden man har blitt tildelt av ordenen.

## Ridder

Innbefatter graden _Ridder_ og _Ridder av første klasse_.

## Stormester

Daglig leder av ordenen.
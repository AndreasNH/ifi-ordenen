---
title: Offisiell åpning av Ole-Johan Dahls hus og feiring av Universitet i Oslo sin 200-års bursdag
short: Åpning av OJD og UiO 200-års bursdagsfest 
tags: ifi
year: 2011
date: 2011-09-02
sources:
  - https://no.wikipedia.org/wiki/Ole-Johan_Dahls_hus Ole-Johan Dahls hus - Wikipedia
template: event.jade
---

*Av: Arne Hassel, Festgeneral på Universitet i Oslo sin bursdagsfest 2. september 2011*

Åpningsfesten og bursdagsfeiringen 2. september 2011 vil for meg alltid huskes som en helt sinnsyk dag; det var en kulminasjon av lang tids planlegging, en vanvittig mengde kommunikasjon og koordinering, og en (utrolig nok) smertefri gjennomføring. Vel, nesten smertefri.

Gjennom "SVLED1900 - Studenter i ledelse" involverte universitet studentene i planleggingen av festen ved at en gruppe fikk tildelt i prosjektoppgave å foreslå program og innhold for en storslått bursdagsfeiring i regi av universitetet sin kommende 200-års feiring. Jeg var en av de heldige som var med denne gruppen, og som etter faget ble spurt om vi kunne tenke oss å være med å faktisk gjennomføre festen. Etter litt frem og tilbake endte jeg til slutt opp i et studentstyre bestående meg som festgeneral, Christian-Magnus Mohn som baransvarlig, Martin Bore som vaktansvarlig, Torgeir Lebesbye  som funksjonæransvarlig, Vegard Angell som teknisk ansvarlig, og Åshild Aaen Torpe som underholdningsansvarlig. En uvurdelig hjelp var også Torbjørn Valum, som var vår kontakt i Jubileumssekretæriatet UiO:200.

Planlegging og forberedelser endte i en storslått feiring hele 2. september, som startet med at hver av fakultetene hadde vorspiel før man dro på konsert på Frederikkeplassen. Etter dette ble man sluset over til Ole-Johan Dahls hus, som for mange var første gang man fikk se innsiden av bygget etter at det sto ferdig. De tre første etasjene var til vår disposisjon, noe vi brukte til plassering av 11 barer, gjennomføre konserter med to band (Oslo Ess og Tôg), og flere mindre aktiviteter. I løpet av kvelden ble det anslått av rundt 5 000 mennesker var innom, og ved et mirakel forekom det ingen alvorlige hendelser.

(Eneste faktiske dramatikken som skjedde var et uhell hvor en av besøkende snublet ned en trapp. Det var ingen stor ulykke, men nok til at ambulansen ble tilkalt, noe som ikke tok lang tid, siden sykehuset tross alt er rett opp gata. Det kan også avsløres at det på et tidspunkt ble oppdaget en popkorn-pose som hadde tatt fyr og skapte en farlig røyk-situasjon. Denne hadde blitt igjenglemt etter et tidligere vorspiel på huset - selv om alle ansatte hadde fått streng beskjed om at det var strengt ulovlig for dagen. Heldigvis var det bare blitt installert varmesensorer på dette tidspunktet, og ikke røyksensorer, ellers hadde nok kvelden endt i en kjedelig evakuering av bygningen.)

Etter arrangementet brukte jeg en del tid på å fatte ned alle erfaringene ned i en rapport. Jeg brukte en del tid på å kommunisere med de som hadde vært involvert i arrangementet, og endte til slutt opp med en [112-siders lang rapport](./rapport.pdf). God lesning til dem som ønsker å lese den ^_^
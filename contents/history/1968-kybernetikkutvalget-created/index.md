---
title: Kybernetikkutvalget opprettet i håp om å ordne vitenskapelige stillinger for kybernetikk-linjen
short: Kybernetikkutvalget opprettet
tags: ifi, cyb, minor
year: 1968
sources:
  - http://cyb.ifi.uio.no/gammelweb/div/jubileum/hefte.bakgr.og.hist.html Cybernetisk Selskab 25 års-jubileumshefte - Cybernetisk Selskabs Fødsel
template: event.pug
---

Fra kapitlet ["Cybernetisk Selskabs Fødsel" i Cybernetisk Selskab 25 års-jubileumshefte](http://cyb.ifi.uio.no/gammelweb/div/jubileum/hefte.bakgr.og.hist.html):

> Ole-Johan Dahl og Tore Olsen utarbeidet et budsjettforslag for linjen for kybernetikk høsten 1968. Forslaget innebar å opprette en professor II stilling og et lektorat til kybernetikk. Fysisk institutt søkte også å opprette et dosentur. I sin instilling til budsjett for 1969 foreslo Universitetet å opprette et dosentur til Fysisk institutt, en professor II stilling og et lektorat tiltenkt Linjen for kybernetikk. Stillingene som skulle tildeles ble satt opp i prioritert rekkefølge, med stillingene tiltenkt Linjen for kybernetikk på 8. og 9. plass, og det "ubestemte" dosenturet til Fysisk institutt på plassen foran. Da budsjettbehandlingene begynte i Kirke- og undervisningskomiteen forstod man raskt at Fysisk institutt ikke ville bli tildelt alle de tre stillingene, men regnet dosenturet for "sikkert". Tanken var da å overtale Fysisk institutt til å utlyse dosenturet innen kybernetikk.
>
> Da det ble klart at Fysisk institutt ikke ville bli tildelt noen nye stillinger i 1969 begynte frustrasjonen å bre seg blant studentene. Kybernetikkutvalget ble opprettet på initiativ fra studentene den 9. okt. 1968. Utvalgets oppgave var blant annet å vurdere personalsituasjonen ved linjen. Kybernetikkutvalget organiserte møter hvor saken ble diskutert og hva de kunne gjøre for å "vinne tilbake" en av stillingene. Flere alternativer ble diskutert, blant annet om man skulle gå for professor II stilling eller et lektorat. Valget falt på å prøve å `vinne tilbake' dosenturet, da dette i utgangspunktet var høyest prioritert. Kybernetikkutvalget innså at det var vanskelig for Fysisk institutt å gjøre noe, men at studentene kunne ha en viss mulighet hvis de tok i bruk lobbyvirksomhet. Oppfatningen var at det ville være lettere å akseptere brudd på tjenestevei fra studentenes side enn fra Fysisk institutt eller fakultetets side.

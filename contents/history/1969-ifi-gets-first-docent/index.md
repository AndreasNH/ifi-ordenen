---
title: Linjen kybernetikk får sin første dosent
tags: ifi
year: 1969
sources:
  - http://cyb.ifi.uio.no/gammelweb/div/jubileum/hefte.bakgr.og.hist.html Cybernetisk Selskab 25 års-jubileumshefte
template: event.jade
---

Fra kapitlet ["Cybernetisk Selskabs Fødsel" i Cybernetisk Selskab 25 års-jubileumshefte](http://cyb.ifi.uio.no/gammelweb/div/jubileum/hefte.bakgr.og.hist.html): 

> Studentene tok [...] skjeen i egen hånd og utarbeidet et saksdokument med sterke og gode begrunnelser for hvor viktig dosenturet var for forskingsmiljøet og næringslivet i Norge. Dette dokumentet var undertegnet av en rekke aktive studenter, deriblant Rolf Lind, Jørn Archer og Emil Hasle. I dokumentet skriver de blant annet:
> 
> "De eksempler som er nevnt viser at Kybernetikken representerer "know-how" 
>  som allerede er nødvendig for en adekvat utnyttelse av våre ressurser,
>  både investeringsmessig og arbeidsmessig.
> 
>  Kybernetikkutvalget må derfor gjøre oppmerksom på at andre høyt utviklede 
>  industriland arbeider meget intenst innen fagområdet Kybernetikk.
> 
>  I Norge er Kybernetikken bare i sin spede begynnelse, men vi kan allerede se 
>  at vi også her i landet vil få en rivende utvikling på dette viktige område."
 
Dette skrivet ble så produsert i like mange eksemplarer som det var medlemmer i Kirke- og undervisningskomitéen. Studentene fant så en politiker fra Høyre som hadde et relativt stort behov for å markere seg. Som ekte lobbyister dro en av dem (Rolf Lind) til Stortinget i forkant av et av komiteens møter for å huke tak i Høyre-politikeren i korridoren. Han ble presentert for saken, og overlevert sakspapirene. Saken ble så lagt fram på møtet, og dosenturet var vunnet tilbake!

Lars Walløe ble ansatt som den første dosent i kybernetikk ved Universitetet i Oslo i 1969.
---
title: Regi av IFI Skitur overtas av Cybernetisk Selskab
tags: cyb, prosit
year: 2010
sources:
  - https://confluence.cyb.no/display/AKTIV/IFI+Skitur+Hemsedal+2010 Hemsedal 2010 - CYB wiki (krever innlogging)
template: event.jade
---

Fra [CYBs wiki (krever innlogging)](https://confluence.cyb.no/display/AKTIV/IFI+Skitur+Hemsedal+2010):

> Denne turen har tradisjonelt blitt arrangert av ProsIT, og for proffesjonsstudentene ved IFI. Da ProsIT har hatt synkende engasjement den siste tiden, og ikke fått rekrutert nye medlemmer, så ble det forespurt om CYB ønsket å ta over tradisjonen. Arrangementet har fått preg av fyll de siste årene, og siden IFI ikke er noen stor fan av dette, så ønsket ikke CYB å ta del.
> 
> Men tradisjoner er der for en grunn. Da ryktet gikk om at det ikke ville bli arrangert noen tur, så kom det tydelig frem at et hull hadde oppstått, et som trengtes å bli fylt. Nikolai Kristiansen og Anders Asperheim tok initiativ, og spurte Arne Hassel og Martin Haugland om de ville være med i prosessen. Det ville vi, og satte oss straks ned for møte 26. januar. Vi startet med å få på plass hva vi ønsket ut av turen. Martin og jeg presiserte tidlig inntrykket vi hadde av IFI om turen som fylletur, og bestemte at noe måtte gjøres for å vende fokuset vekk, og oppmuntre deltakerne til den mer sportslige delen av arrangementet. Det ble bestemt at vi skulle innlemme skipass som obligatorisk del av prisen.
> 
> Vi ønsket også å frigjøre oss fra Hemsedal som standard reisemål. Således lagde vi oss en oversikt over steder vi kunne tenke oss å dra til. Det ble gamle Hemsedal, samt nye Hafjell og Trysil. Vi søkte opp kontaktinformasjon, og sendte rundt mail til de vi fant.
> 
> Dagen etter hadde vi fått svar fra Hemsedal Skisenter AS, som vi tok ytterligere kontakt med. Vi fikk da presentert et tilbud for 48 deltakere med reise tur/retur, opphold i leiligheter samt skipass inkludert til en samlet pris på 80700 (~ 1680,- per deltaker), i helgen 19.-21. mars. Dette var et veldig godt tilbud, spesielt siden vi fikk alt i en pakke, og trengte ikke gjøre så mye selv, så vi gikk for det.
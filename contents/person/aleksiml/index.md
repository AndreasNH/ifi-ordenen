---
title: Aleksi Luukkonen
template: person.pug
current: knight
rank: Ridder
appointed: 2019
reason: For sin imponerende arbeidsmengde gjennom Cybernetisk Selskab, UiO sin TG-campus og som gruppelærer på Ifi tildeles tittelen Ridder av Hennes Majestet Keiserpingvinen den Fornemmes orden til Aleksi Luukkonen.
username: aleksiml
associations: cyb, ifi
---

Det er mange roller man kan fylle når man er engasjert i Cybernetisk Selskab. Man kan være aktiv i kafé, bar, bidra til å utvikle internsystemer, administrere utlån av Escape, etc. Aleksi har gjort alt dette og mer til. Han var også sentral i å gjøre Studentenes Personalforening sin struktur markant bedre, noe utlånsansvarlige nyter godt av den dag i dag.

I tillegg til en imponerende arbeidsmengde lagt ned i CYB har også Aleksi bidratt til å utvikle oppgaver og systemer til hacke-konkurransen på TG, og har også hatt rollen som ansvarlig for UiO sin TG-campus. Selv om Keiserinnen ikke vanligvis vektlegger engasjement som har blitt gjort gjennom betalt arbeid, så har hun denne gangen bemerket seg en person som har gått utover det en kan forvente av arbeidet som gruppelærer.

Alt dette har gjort Aleksi til en synlig figur i studiemiljøet de siste seks årene, og Keiserinnen vil ikke bli overrasket om hun ser mer av ham fremover.

---
title: Karl Hole Totland
template: person.pug
current: knight
rank: Ridder
appointed: 2019
reason: For sin gjennomføringsevne og stå-på-vilje for små og store arrangement på Ifi, være dette gjennom CYB eller dagen@ifi, tildeles tittelen Ridder av Hennes Majestet Keiserpingvinen den Fornemmes orden til Karl Hole Totland.
associations: cyb, dagen
---

Foreningsarbeid er en viktig kjerne av studiemiljøet på Ifi, og en av de viktigste manifestasjonene av dette er de mange arrangement som blir gjennomført i løpet av året. Noen er tradisjonsrike med mange år bak seg og noen er nye og bæres frem av en knippe engasjerte.

Karl er en person som har engasjert seg i tykt og tynt når det kommer til arrangement på Ifi. Han er ikke blant dem som uttaler seg høyest om alt mulig, men sier heller tydelig ifra når det trengs, og er jevnt over en stødig person å ha med seg når ting skal gjennomføres. Fadderuka, galla og dagen@ifi er alle arrangement som har fått nyte godt av hans kunnskap og gjennomføringsevne.

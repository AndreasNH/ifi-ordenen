---
title: Nicolas Harlem Eide
template: person.pug
current: knight
rank: Ridder
appointed: 2019
reason: Gjennom sitt trofaste engasjement som teknisk ansvarlig i CYB og dagen@ifi, som til sammen spenner seg over flere år og har bidratt til å øke kvaliteten på det sosiale og kulturelle tilbudet på Ifi, tildeles tittelen Ridder til Nicolas Harlem Eide.
associations: cyb, dagen
---

Institutt for informatikk har de siste årene fått gode tradisjoner for å arrangere store fester fylt med massive sceneproduksjoner, fulle dansegulv og god stemning.

Dette har ikke kommet av seg selv, men er resultatet av hardt arbeid over flere år og med mange personer involvert. Men Keiserinnen har spesielt lagt merke til hvordan kvaliteten på det tekniske nivået har hevet seg, og ønsker i kveld å hedre en person som har bemerket seg med sin dedikasjon og evne til å levere.

Kandidaten har som teknisk ansvarlig i flere foreninger planlagt og ledet arbeidet med sceneproduksjoner på arrangementer som kvelden@ifi, CTRL+ALT+DELETE og semesterstartfest. Kandidaten har også bidratt med sceneproduksjoner utenfor Ole-Johan Dahls, da som aktiv i CampusTG. Han har også vært med som DJ, og på den måten også bidratt ytterligere til å skape god stemning på storfestene.
